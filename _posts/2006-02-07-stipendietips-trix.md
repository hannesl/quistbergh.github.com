---
layout: post
title: Stipendietips &amp; trix
permalink: stipendietips-trix
---
Här är några grundläggande tips till dig som ska in i stipendiedjungeln:

* **Beställ ansökningshandlingar i god tid**
 - På så sätt har du tid att skaffa de nödvändiga papper eller uppgifter som kan behövas. Det är olika för olika stipendier och fonder. Men ibland krävs 
[personbevis](http://www.skatteverket.se/servicetjanster/bestallningstjansten/personbevis.4.5098f9104ec1b57328000231.html), inkomstuppgifter och sådana prylar.* **Uppfyller du stipendiekraven?**
 De flesta stipendier är villkorade. Det vill säga att du ska hålla på med en viss verksamhet eller använda pengarna till något speciellt, inte sällan ett studieprojekt. Om det projekt du söker för inte uppfyller stipendiekraven – som tydligt brukar framgå i ansökningshandlingarna – är det rätt små chanser att du får stipendiet.* **Gör budget**
 - Även om det inte är ett krav i ansökan är det bra att bifoga en budget som visar utgifter och inkomster i projektet. Det behöver inte vara värsta seriösa uppställningen med sifferdisciplin på öret. Utan det kan räcka med att visa på utgifter såsom resor, uppehälle, material och inkomster såsom det sökta stipendiet och pengar du eventuellt själv satsar.* **Skicka med grejer som visar vad du pysslar med**
 - Om det inte i stipendiekraven tydligt framgår att de absolut 
inte vill att du skickar in arbetsprover eller vad det nu kan kallas är det en god idé att göra det. Men dränk dem inte i material utan det kan exempelvis vara ett reportage eller en bok du skrivit. Glöm ej att i bilageförteckningen över det du skickar med (exempelvis budget och arbetsprover) nämna att om de vill se mer av det du pysslar med skickar du givetvis omedelbums.* **Spara tidigare ansökningar**
 - Ta kopia på din ansökan när den är komplett och spara i en pärm. Eventuella bilagor som finns digitalt sparar du i en separat mapp på datorn. På så sätt blir en smal sak att knåpa ihop nästa ansökan.* **Sök på många ställen**
 - Det finns ingenting som hindrar dig från att söka för samma projekt från många håll. Det förbättrar bara dina chanser.* **Anteckna alla ansökningsdatum i kalendern**
 - Gör det i slutet eller början av året. Och om du vet med dig att du är en slö själ så påminn gärna dig själv i kalendern en sisådär två veckor innan sista ansökningsdatum. Observera att vissa fonder kan ändra sitt ansökningsdatum.* **Stipendierapport**
- Om du får ett stipendium, grattis! Glöm dock inte att skicka en rapport, även om det inte är ett krav. Det kan vara i enkel brevform där du berättar om hur du använt pengarna och tackar för förtroendet.* **Och sist men absolut inte minst…*** **Ge inte upp**
 - Det finns gott om exempel på dem som sökt ett visst stipendium i flera år och när de minst anar det så… klirr, klirr. Även om du inte har några framgångar det första eller andra året så är det bara att fortsätta söka. Lite lotto - plötsligt händer det - är det ju över hela proceduren. 

 [Tillbaka till stipendielistan](/stipendielistan)
