---
layout: post
title: Länkar
permalink: lankar
---
Här hittar du länkar som är allmänt pepp. Det kan vara nyttotjänster, kul grejer och platser där du hittar bra information. Varje månad en ny pepplänk så se till att titta in här med någorlunda regelbundenhet. Se även länkar till några vänner 
[här](/view/122)!

[7 miljarder andra](http://www.6billionothers.org/) – Den franske fotografen Yann-Arthus Bertrand fick idén till projektet ”6 billion others” i Mali då helikoptern han skulle plåta ifrån säckat ihop och teamet var tvungna att vänta på service. Samtalen om och vad som är livets kärna med byborna vid lägerelden förändrade hans liv. ”6 billion others” ger sig på att teckna ett porträtt av mänskligheten med hjälp av tusentals vittnesmål från jordens alla hörn. Och saknar du något kan du själv lägga till ditt eget vittnesmål.

[](http://www.bytbiljett.nu/)[Bytesring Stockholm](http://www.bytsbytesring.se/) - Som medlem i en bytesring säljer och köper du prylar samt tjänster av andra medlemmar. Betalningen sker genom en bytescheck som omvandlas till poäng (byts) du kan handla för. En byts är ungefär en krona. Det kostar 100 kronor att bli medlem och för det får du bland annat en katalog som innehåller alla andra medlemmars erbjudanden och önskemål.

[Corporate Europe Observatory](http://www.corporateeurope.org/) - CEO är en grupp journalister och researchers som gör något extremt sällsynt. De granskar den allra viktigaste maktsfären i EU-systemet, EU-kommissionen, samt de lobbygrupper som försöker påverka kommissionen. Det är faktaspäckat, torrt, tråkigt och alldeles, alldeles... underbart.

[Dropping knowledge](http://www.droppingknowledge.org/) - Webbplats som drivs av människor som är övertygade att vi måste lyssna, lära och prata mer med varandra för att skapa en rättvisare värld. Varje förändring startar med människor som ställer frågor och om du bara hade ett svar att ge: Vilket skulle det vara? Var med i bygget av en mäktig Fråga-Svar sida - på allvar.

[Eyes on Darfur](http://www.eyesondarfur.org/) - Människorättsorganisationen Amnesty står bakom denna fruktansvärda och samtidigt fantastiskt starka sajt. Den gör det möjligt för vem som helst med internettillgång att bli människorättsobservatör. Du klickar dig själv fram på de verkliga sattelitbilderna, laddar hem mer fakta och sist men inte minst - får förslag på flera vägar att agera.

[Gapminder](http://www.gapminder.org/) - Idag vet jag inte om det går att tänka sig en värld utan bubbeldiagram. Utan statistisk som det faktiskt finns en chans att fatta. Utan svar på frågor som "Har världen blivit bättre?". Jag är riktigt avundsjuk på alla som har kvar att upptäcka denna statistiska guldgruva.

[Gratis i Stockholm](http://www.gratisistockholm.nu/) - Ambitiöst kalendarium med den trevliga idén att samla alla kostnadsfria evenemang i huvudstaden. Om du vill lämna hemmet utan en sekin på fickan kan det vara bra att börja med ett besök här.

[How Stuff Works](http://www.howstuffworks.com)- Denna Så Funkar Det-sajt för vuxna har växt till en fantastisk nätplats. Guider, bilder och filmer går på djupet för att förklara hur så vitt skilda saker som Feng Shui, kackerlackor och USA:s armé fungerar. Dessutom pedagogiska genomgångar för att ge svar på frågor som: Varför smakar apelsinjuice så illa precis efter att du borstat tänderna?

[Internet archive wayback machine](http://archive.org/web/web.php) - En amerikansk sökmotor som regelbundet arkiverar kopior av hela webbsajter så att förändringar av innehållet kan spåras. Oumbärlig om du vill ta reda på när och hur en hemsida ändrats. 

[Kiva](http://www.kiva.org/) - Någonsin drömt om att vara bankir och samtidigt göra en god gärning? Via Kiva kan du pyssla med DIY-bistånd och med mikrolån försöka göra världen bättre. Minimigränsen är 25 dollar och projektet väljer du själv. Kiva hävdar att 97 procent av alla givare får tillbaka sina pengar - även om det givetvis kan ta sin lilla tid.

[Lekplatsen](http://lekplatsen.net/) - Kört fast med gruppen/nätverket eller kamratföreningens möten? Besök Lekplatsen och ta del av massor av tips om hur du kan skapa roligare och mer demokratiska möten. Saknar du något är det bara att lägga till själv.

[On This Day](http://news.bbc.co.uk/onthisday) - BBC bjussar på detta slutna arkiv som täcker åren 1950 till 2005. Du kan bland annat söka på dagar och upp kommer händelser i form av film, bild, text och ljud som inträffat under redan nämnda femtiofemårsperiod. Dessutom kan du välja avdelningarna "teman" och "vittnesmål" där superomskrivna ögonblick beskrivs ur flera olika synvinklar. Dock varning för rejäl brittisk övervikt.

[Passwordsafe](http://www.passwordsafe.com)– Problem med dussintals och åter dussintals användarnamn, lösenord, PIN-koder eller nycklar till dina dyra favvoprogram? Använd passwordsafe, ett gratisprogram som hjälper dig att organisera alla dina lösenord. Och är du orolig att lämna ifrån dig dina hemliga uppgifter kan du trösta dig med att de inte är speciellt säkra på din hårddisk heller, under förutsättning att du inte lever helt ouppkopplad med din dator.

[Racketlon](http://www.racketlon.com/) - För tillfället världens roligaste och snabbast växande sport. Racketsporternas uthållighetstest numero uno med ett set till 21 i de olika sporterna bordtennis, badminton, squash och tennis. Den som tar hem flest poäng totalt vinner matchen. Ökade från 524 spelare (spelare = person som deltagit i en racketlonturnering) i januari 2004 till 1590 spelare från 44 olika länder i december 2005.

[TED](http://www.ted.com) - Några av världens mest inflytelserika forskare, författare och musiker levererar sina bästa idéer i en tjugo minuter lång föreläsning. Se och lär dig mer om mobiltelefoner, hur du kan lyssna på musik mer effektivt samt geparderna som utklassar flodhästarna.

[The global rich list](http://www.globalrichlist.com/) - Undrat över hur rik du är på sistone? Vips, så kanske inte din låga lön, sjukpenning, a-kassa eller vad det nu kan vara känns fullt lika usel längre. När jag själv gjorde detta (juli 2006) visade det sig att jag var nummer 
773 071 647 på listan över jordens höginkomsttagare. Ja, faktiskt bland de12.88 procent rikaste i hela världen, tjoho!

[The Yes Men](http://www.theyesmen.org) - Busighetsaspekten överträffar Emil i Lönneberga och samtidigt som de tar sig själva på fullaste allvar tvekar de inte att ge sig själva en känga om det passar. Aktionsgrupp som gett "identity correction" - det vill säga att anta skepnader av olika maktinstanser och låta dem säga de saker som de egentligen står för - ett ansikte. Avdelningen "hijinks" är speciellt rekommenderad läsning och tittning.

[TT-språket](http://www.tt.se/ttsprak/) - TT-språket är en samling skrivregler till hjälp för alla som skriver. Undrar du över nationalitetsnamn, fackuttryck och sammanskrivningar finns hjälp att få här.

[Tyda.se](http://tyda.se/) - Lexikon, ordlista, översättning, synonymer, exempelmeningar och böjningar för engelska/svenska. En fantastisk resurs som i dagsläget bara blir bättre för varje timma.
[](http://www.worldmapper.co.uk/)

[Worldmapper](http://www.worldmapper.co.uk/) - Någonsin undrat över hur världen skulle se ut om den mättes i proportion efter rikedom? Eller efter vart det satsas mest på vapen? Eller efter världens största hamburgekedja? Nu kan du få svaret på dessa och hundratals andra frågor genom worldmappers unika världskartor.
